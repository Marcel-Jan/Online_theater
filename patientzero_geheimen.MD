# Geheimen van Lockdown theater 2: Op zoek naar Patient Zero


# Informatie
De regisseur verstuurt het geheim van een personage alleen naar degene die hem of haar speelt.


### Dr. Naomi Kuijpers
* Je weet dat je het vanuit je professionaliteit niet mag laten merken, maar je bent dol op dit soort detectivewerk. 
* Je hebt helemaal niets met het stikstof debat te maken gehad. Niet jouw departement.

### Dr. Serge de Leeuw
* Je was de afgelopen twee jaar vooral verantwoordelijk voor de berekeningen rond het stikstof vraagstuk. Daaruit bleek dat de landbouw in grote mate hier een bijdrage aan levert. Dat is door jouw departement uiterst nauwkeurig doorgerekend. Met peer reviews en alles. Voor jou is het dus 99,99% zeker dat de landbouw de grootste factor in de uitstoot van nitraat is.

### Peter
* Je kan echt woedend worden over dat hele stikstof debat. Je bent daarom ook vorig jaar met je tractor naar Bilthoven geweest waar jij en en andere boeren de toegang tot het RIVM geblokkeerd hebben.
* Van wat je gelezen hebt op social media, en je hebt echt informatie uit verschillende bronnen (vind je zelf), heeft de landbouw nauwelijks aandeel in de stikstofuitstoot. Dit gesprek is misschien ook een mooie gelegenheid om die lui van het RIVM nog eens onder hun neus te wrijven hoe fout ze zitten.

### Sanne
* Je zou graag willen dat jullie boerderij biologisch gaat worden, maar Peter wil dat niet.
* Je probeert Peter af en toe een beetje af te remmen met die boerenprotesten en zo. Is dat blokkeren van snelwegen met tractors nou echt helemaal nodig?

### Luuk
* Je bent in december op studiereis geweest naar China. Er ging daar een wereld voor je open. Je werd er verliefd op Li, dochter van de directeur van de Agricultural Bank of China. Jullie zijn twee weken lang in heel Wuhan romantisch uit eten gegaan.

### Fleur
* Jij en Dylan hebben eind februari een one night stand gehad. Het was kort en hevig.

### Dylan
* Je hebt een one night stand met Fleur gehad. De dag erna werd je ziek.
* Je bent normaal de rust zelve, maar je zou wel eens "temperamentvol" kunnen reageren op degene die jouw misere veroorzaakt hebben.
