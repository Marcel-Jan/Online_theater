# Lockdown theater 3: Piraten!
Jullie zijn op het eiland Nassau in de Cariben, waar jullie een piraten vrijstaat hebben gesticht. Velen van jullie hebben vroeger onder de Engelse marine gediend, die er een wreed regime op na hielden. Zoals veel piraten, hebben jullie besloten om het helemaal anders aan te gaan pakken. Jullie hebben eigen schepen weten te bemachtigen en op die schepen heerst democratie. Jullie succes kwam ook omdat bemanningen van veel schepen weinig overtuiging nodig hadden om met jullie mee te doen.

## Setting
Tot zover het historisch accurate gedeelte. (In de rest van het verhaal zijn de nodige artistieke vrijheden genomen om het verhaal interessanter te maken.) Dit is de situatie: 
We schrijven omstreeks 1717. Henry Jennings en zijn bemanning heeft gisteren een grote Engelse sloep weten te veroveren. Met deze uitbreiding van de piratenvloot is deze groot genoeg dat jullie het Caribische gebied volledig controleren. Daarmee is jullie Piratenrepubliek veilig. Wie doet jullie wat?
Vanavond geeft Jennings een groot feest op het strand van Nassau. De rum zal er rijkelijk vloeien.

## Hoe deze improvisatie in zijn werk gaat
Je groep bestaat uit 1 regisseur en een aantal spelers. Elke speler kiest een personage uit de lijst hieronder. Ze hoeven niet allemaal gespeeld te worden. Je geeft je keuze door aan de regisseur en die mailt of appt een of meer geheimen die de personages voor elkaar hebben. De regisseur kan eventueel zelf ook mee spelen.

## Licentie
Creative Commons - Naamsvermelding-GelijkDelen 4.0 Internationaal (CC BY-SA 4.0) https://creativecommons.org/licenses/by-sa/4.0/deed.nl

## De personages
### Henry Jennings
Jij hebt samen met Benjamin Hornigold de piratenrepubliek opgericht.
Je bent mentor van piraten zoals Charles Vane en 'Calico' Jack Rackham.
Ziet er geen probleem in om Engelse schepen te beroven.

### Benjamin Hornigold
Jij bent met het idee gekomen om een piratenrepubliek te starten. Henry Jennings sloot zich daarbij aan.
Je bent mentor van piraten zoals Edward Teach (Zwartbaard), Sam Bellamy en Stede Bonnet.
Je hebt je geld verdient door Franse en Spaanse schepen te kapen, maar je wilt geen problemen krijgen met de Britse autoriteiten.
Je bent bent van mening dat geweld moet worden vermeden. Vaak is het ook niet nodig. Zo heb je jouw pupillen ook opgeleid.

### Nicholas Trott
Gouverneur van Nassau, althans in naam dan.
Een van Hornigold's pupilllen heeft met jou een mooie deal gesloten. Zolang de piraten goud en zilverstukken jouw kant uit sturen, vind jij het prima verder.

### Zwartbaard, ofwel Edward Teach
Jij hebt een enorme reputatie opgebouwd als piraat. Je hebt je successen te danken aan hele act die je opvoert als je een schip gaat kapen: met je zwarte, ruige baard en je hoed met brandende lonten zie je er uit als een "madman". Je geeft de bemanning van de schepen die je kaapt het idee dat ze bezocht worden door een demoon, terwijl je eigenlijk best een gentleman bent.

### 'Calico' Jack Rackham
Jennings heeft jou onder zijn hoede genomen en sindsdien rijst jouw ster onder de piraten.
Iedereen mag best weten dat jij succesvol bent. Je zorgt daarom dat je altijd strak gekleed bent in de fijnste stoffen. Je hebt daarom de bijnaam 'Calico Jack' gekregen. (Calico is kleurrijk en fijngeweven katoen). Je bent een party animal.
Oh ja, en je vrouw Anne Bonny vaart en vecht mee op je schip.

### Anne Bonny
Je bent echtgenoot van Jack Rackham. Je werd geaccepteerd als bemanningslid omdat je goed bent in zwaardvechten en schieten.

### Mark Reed
Twee jaar geleden heb je je aangesloten bij de Nederlandse marine. Zo ben je naar het Caribisch gebied gereisd. Maar toen kwam er vrede en viel er niets meer te vechten. Toen heb je je aangesloten bij de bemanning van Jack Rackham en ben je piraat geworden. Je bent altijd vooraan te vinden als er er gevochten moet worden. 

### John King
Jij bent de jongste piraat van allemaal. Hoe jong? 10 jaar. Dat ging zo: het schip van je vader werd gekaapt. Je vader was daar niet bij, maar wel je moeder. Gelukkig maar, want je vader slaat je altijd. Maar goed: al gauw werd jou duidelijk dat het piratenleven helemaal jouw ding was. Dus je hebt je aangeboden als nieuw bemanningslid bij Benjamin Hornigold. Je moeder was woest. Ja, had ze maar niet steeds je vader in bescherming moeten nemen. Nu voelen ze het ook eens. Ja, Hornigold moest er aanvankelijk niks van hebben: een 10 jarige op zijn schip. Maar dank zij jouw bravoure, vond hij het na een paar dagen toch wel een grappig idee.
