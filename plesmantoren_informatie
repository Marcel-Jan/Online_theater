# Lockdown op de Abel Plesmantoren

## Inleiding
Jullie zijn bewoners van een appartementencomplex de Abel Plesmantoren in een fictieve Nederlandse stad. Dat ging zijn gangetje, maar toen kwam ineens de corona crisis. Jullie zitten allemaal nu thuis. Je komt elkaar alleen af en toe tegen vanaf het balkon.

## Hoe deze improvisatie in zijn werk gaat.
In deze improvisatie is je webcambeeld gelijk aan je zichtbaarheid op je balkon. Ben je buiten beeld, dan ben je niet op je balkon en visa versa.

Je groep bestaat uit 1 regisseur en een aantal spelers. Elke speler kiest een personage uit de lijst hieronder. Ze hoeven niet allemaal gespeeld te worden. Je geeft je keuze door aan de regisseur en die mailt of appt een of meer geheimen die de personages voor elkaar hebben.

Je spelers moeten tijdens het spel er achter komen welke geheimen ze voor elkaar hebben. 


## De personages

### Audrey
Jij woont al 30 jaar in deze flat. Je bent 71 jaar en je bent absoluut als de dood voor deze nieuwe ziekte. Je moet en zal je afschermen voor elk contact. Eigenlijk is je balkon op gaan al een te groot risico. Je durft niet naar buiten voor boodschappen. De voorraden beginnen anders wel een beetje op te raken. Je bent niet bekend met computers en weet niet hoe thuisbezorging werkt. 

### Jasper
Jij bent 63 en je hebt astma. Dus jij zit thuis. Maar dat was je daarvoor toch al. Je bent namelijk al 7 jaar met pre-pensioen. Vanaf je balkon zie jij dat werkelijk niemand zich houd aan de 1,5 meter afstand. Kijk die jongeren nou toch. En die wielrenners. En die drie mensen die net voorbij liepen op de stoep. Dat kan toch geen familie zijn? Je maakt wel elke avond een lange wandeling. Je moet tenslotte ook in conditie blijven.

### Danny
Jij werkt bij de overheid als ontwikkelaar. Sinds de crisis werk jij thuis. Dat heb je eigenlijk nooit gedaan en jouw organisatie had er eigenlijk ook weinig ervaring mee. Alles werkt kut. Je thuiswerkplek is traag, vol bugs en omdat je balkondeur bijna altijd open staat, horen de anderen je dan ook regelmatig vloeken. Je begint al vroeg aan de drank, want dat ziet toch niemand.

### Sabine
Jij werkte net drie maanden bij Happy Shack, een pas geopend fastfood restaurant. Die is nu dicht. Door de lockdown heb je nu AB-SO-LUUT niets te doen. Behalve al het gezondheidsnieuws van social media verslinden. Jij hebt sindsdien gezondheidsadviezen voor iedereen. Wist je dat je Corona kunt voorkomen door je imuunsysteem te boosten of door met zout te gorgelen? Dit kon wel eens je nieuwe carriere worden.

### Lars
Crisis? Wat voor crisis? Jij gaat hartstikke lekker op je werk. Je zou steeds high-fiven als er iemand anders in je appartement was. Jij zag namelijk dat virus toeslaan in China en bent half februari snel gaan beleggen in hand sanitizers en mondkapjes. En je bent short gegaan op vliegtuigmaatschappijen en hotels. Jij bent helemaal onder de pannen. Fuck it! Voor jou is het altijd feest.

### Sjors
Jij bent een martial arts docent met je eigen mixed martial arts centrum voor Aikido, Taekwon-do, Kung Fu en Budo. Nou, martial arts in de 1,5 meter economie, dat kun je wel vergeten. En je centrum stond financieel al voor de crisis niet echt goed op zijn benen. Dat reddingspakket van de regering gaat je bedrijf echt niet helpen.  Voor de crisis was je helemaal Zen. Dat was het imago wat je altijd naar iedereen wilde uitstralen.

### Elise
Jij bent een 22 jarige startup founder. Echt een serial entrepeneur. Je vorige 3 startups waren een succes, maar jij bent al weer verder. Je stond op het punt om geld op te halen voor een exciting nieuwe manier om de wereld in contact te brengen. Ja, zo praat je ook best veel: met veel Engelse termen. Je zou voor je nieuwe app half maart afgereisd zijn naar Silicon Valley om met angel investors te spreken. Maar ja toen kwam de crisis he?
