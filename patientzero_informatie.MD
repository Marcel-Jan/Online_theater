# Lockdown theater 2: Op zoek naar patient zero
Het is nog het begin van de Corona crisis. Eind februari is er een uitbraak geweest van het Sars-Cov-2 virus in het gehucht Negenhoven. Het RIVM probeert zo snel mogelijk te achterhalen wie de bron was, zodat de mensen met wie zij contact hadden kunnen worden nagetrokken en tot containment kan worden over gegaan. Ze heeft daarom dit videogesprek georganiseerd.

## Hoe deze improvisatie in zijn werk gaat
Je groep bestaat uit 1 regisseur en een aantal spelers. Elke speler kiest een personage uit de lijst hieronder. Ze hoeven niet allemaal gespeeld te worden, maar je hebt in ieder geval wel een Dr. Naomi Kuijpers nodig om het gesprek te leiden. 

Je geeft je keuze door aan de regisseur en die mailt of appt een of meer geheimen die de personages voor elkaar hebben. 

Wie uiteindelijk de veroorzaker van de uitbraak in Negenhoven was, daar kunnen we tijdens het spelen achter komen. Maar niemand staat echt te popelen om zich aan te melden als Patient Zero.

## Licentie
Creative Commons - Naamsvermelding-GelijkDelen 4.0 Internationaal (CC BY-SA 4.0)
https://creativecommons.org/licenses/by-sa/4.0/deed.nl

## De personages

### Dr. Naomi Kuijpers
Epidemioloog van het RIVM. Verantwoordelijk voor het natrekken van besmettingen van het Sars-Cov-2 virus. Zij vermoed dat er in Negenhoven een of meer asymptomatische dragers van het virus zijn. Dat betekent dat deze personen zelf nauwelijks symptomen hebben gehad, maar het virus wel verspreid hebben.
Kalm en doelgericht. Ongeveer zoals Agent Smith in The Matrix dat is.
Leidt het gesprek in.

### Dr. Serge de Leeuw
Eveneens werkzaam bij het RIVM
Werkt op een ander departement, maar sinds gisteren vanwege de uitbraak van Covid-19 ook actief op epidemiologie. Nood breekt wet tenslotte. Tenminste dat vond de directie.
Heeft 20 minuten voor de afspraak pas gelezen dat hij bij dit gesprek aanwezig moet zijn en heeft zich dan ook niet kunnen voorbereiden.
Doet zijn best om professioneel over te komen en niet te veel te laten merken dat hij totaal onvoorbereid is.
Besluit uit arre moede dan maar de good cop te spelen, want Dr. de Leeuw is duidelijk de bad cop.

### Peter
38 jaar. Heeft een veeboerderij. Deze loopt al van grootvader op vader op zoon.
Communicatief misschien niet heel subtiel, maar als boer hoef dat natuurlijk ook niet.
Peter en zijn vrouw Sanne gaan elk jaar op wintersport op hun vaste adres in Val di Mello in Lombardije. Zo ook begin februari dit jaar. Later bleek daar een uitbraak van het virus te zijn geweest.

### Sanne
35 jaar. De vrouw van Peter. Dat begon na Boer zoekt Vrouw. Peter was die ene hork dat jaar, maar Sanne viel als een blok voor hem. Runt nu o.a. de boerderijwinkel.

### Luuk Evers
Zoon van Peter uit een vorig huwelijk. 19 jaar oud.
Studeert in Wageningen. Komt in het weekend thuis voor de was. Hij is niet mee geweest naar Val di Mello, want hij moest nog leren voor tentamens. Runde de boerderijwinkel toen zijn ouders weg waren. Alleen Dylan is een regelmatige klant omdat hij op versheid staat voor zijn slagerij.

### Fleur
Buurvrouw van Peter en Sanne. 49 jaar.
Peter en Sanne hebben zich over haar ontfermd toen Gijs, haar man, twee jaar geleden overleed na een lang ziekbed.
Ze komt nog bijna dagelijks langs op de thee bij Sanne om de laatste roddels uit te wisselen.
Nogal praatgraag en hypochonder. 
"Ik weet niet of het helpt, maar in had eind februari opeens last van uitslag op mijn linker onderarm. Zou dat er mee te maken kunnen hebben?"

### Dylan Bosman
Eigenaar en enige winkelier van de lokale slagerij. 55 jaar. Als afnemer van rund- en varkensvlees komt hij regelmatig over de vloer bij Peter en Sanne, omdat hij staat op versheid in zijn winkel. Heeft prijzen gewonnen met de beste runderworsten.
Is niet mee geweest is op wintersport. 
Hij is de enige die onlangs vreselijk ziek is geweest. Hij is zelfs vier dagen opgenomen geweest in het ziekenhuis in de stad. Hij kon zijn winkel daarom bijna twee weken niet runnen. Zijn voorraden kon hij weg gooien en financieel loopt zijn winkel nu op het randje.


######  Disclaimer: alle karakters zijn bedacht en niet gebaseerd op werkelijke personen. Enige overeenkomst berust op toeval.
